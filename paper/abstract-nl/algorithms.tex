\section{Algoritmen}
\noindent Deze masterproef focust op de TCP techniek, aangezien deze techniek elke test uitvoert en daardoor geen risico loopt om falende tests over te slaan. Om de optimale uitvoeringsvolgorde te bepalen worden drie algoritmen voorgesteld.\\

\noindent De algoritmen kunnen gebruik maken van drie gegevensreeksen:\\

\begin{itemize}
\item \textbf{Getroffen tests:} Door gebruik te maken van eerdere codebedekkingsresultaten\footnote{de \emph{code coverage} geeft aan welke instructies in de code worden uitgevoerd bij het uitvoeren van een test} en de lijst met aanpassingen aan de code kan het framework bepalen welke tests mogelijks getroffen zijn door deze aanpassingen. Bijgevolg kan aan deze tests een hogere prioriteit toegewezen worden.

\item \textbf{Historische uitvoeringsdata:} Vervolgens kan een algoritme gebruikmaken van historische uitvoeringsdata. Stel dat een test tijdens de vorige uitvoering gefaald is, dan bestaat de kans dat deze nu opnieuw zal falen. Hoe dan ook moet deze test een hoge prioriteit krijgen om te controleren of het onderliggend probleem inmiddels is opgelost.

\item \textbf{Uitvoeringstijden:} Ten slotte kan de gemiddelde uitvoeringstijd van een test gebruikt worden. Wanneer twee tests evenveel kans maken om te falen, moet de test met de laagste uitvoeringstijd de voorkeur genieten om sneller een potentieel falende test te detecteren.
\end{itemize}

\subsection{Gretig algoritme}
\noindent Het eerste algoritme is een gretige heuristiek die oorspronkelijk ontworpen is om het \emph{set-covering probleem} op te lossen \cite{evaluationoftestsuiteminimization}. De heuristiek start met een de lege verzameling tests en de verzameling $C$ van alle codelijnen. Vervolgens selecteert het algoritme iteratief de test die het meeste nog onbedekte codelijnen zal bijdragen. Na elke geselecteerde test wordt $C$ bijgewerkt. Het algoritme herhaalt deze stappen totdat elke test geselecteerd is, of tot dat $C$ leeg is. Dit algoritme kan aangepast worden naar TCP door de selectievolgorde bij te houden en die te gebruiken als uitvoeringsvolgorde.

\subsection{HGS-algoritme}
\noindent Het tweede algoritme is bedacht door Harrold, Gupta en Soffa \cite{hgs}. In tegenstelling tot het gretige algoritme, gebruikt dit algoritme een andere invalshoek. Het algoritme begint door de lijst met codelijnen te sorteren op stijgend aantal tests waardoor ze bedekt zijn. De reden voor deze sortering is dat sommige tests hoe dan ook moeten uitgevoerd worden, aangezien ze mogelijks de enige tests zijn die een bepaalde codelijn bedekken. Deze tests kunnen echter ook codelijnen bedekken die door andere tests worden bedekt, waardoor deze redundant worden. Het algoritme overloopt alle codelijnen in deze volgorde en selecteert steeds een bijbehorende test. Na elke geselecteerde test wordt de lijst met codelijnen bijgewerkt om lijnen en wordt elke lijn die bedekt is door de geselecteerde test verwijderd. Dit process herhaalt zich tot elke codelijn bedekt is.

\subsection{ROCKET-algoritme}
\noindent Ten slotte beschouwt deze masterproef het ROCKET-algoritme \cite{6676952}. Dit algoritme ordent tests door aan elke test een score toe te kennen, op basis van historische uitvoeringsgegevens. Daarna wordt de cumulatieve score $CS_t$ voor elke test $t$ berekent en wordt de objectieffunctie $g$ gedefinieerd. In deze functie stelt $E_t$ de uitvoeringstijd van de test voor:

$$g = (maximaliseer(CS_t), minimaliseer(E_t))$$

\noindent Vervolgens optimaliseert het algoritme deze functie om de ideale uitvoeringsvolgorde $S$ te bepalen, als volgt:
$$(\forall i \in 1 \dots n)(g(S_i) \ge g(S_{i+1})$$